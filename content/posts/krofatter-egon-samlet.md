---
title: "Krofatter Egon Samlet"
date: 2021-02-13T11:55:35+01:00
---

Hvis nogen imod al forvendtning skulle få lyst til at læse _Krofatter Egon og hjælpepakken_ som en samlet pakke, så har jeg lavet en [EPUB](https://mailund.dk/books/Egon/Krofatter_Egon_og_hjælpepakken.epub) og [PDF](https://mailund.dk/books/Egon/Krofatter_Egon_og_hjælpepakken.pdf) version som man ganske nemt kan hente ved at klikke på de links.

De er så rå og uredigerede som den slags kan være, men jeg vil få teksten fikset over de kommende dage. Lige nu ved jeg faktisk ikke om de første kapitler har meget med de sidste at gøre, eller om hele Egons verden så meget anderledes ud i starten af januar.

Hvis du vil hjælpe mig med at fikse teksten, inden jeg går igang med at snige den ind på Det Kongelige Bibliotek (som jo hele tiden har været planen), så vil jeg sætte stor pris på det.

Til det formål har jeg lagt historien på [Wattpad](https://www.wattpad.com/story/258631929-krofatter-egon-og-hj%C3%A6lpepakken?utm_source=web&utm_medium=email&utm_content=share_myworks), hvor det ser ud til at man kan lægge kommentar ind på individuelle paragraffer. Så kan I hjælpe mig med at finde de mange plothuller og grammatiske fejl, og alle de stavefejl jeg helt med vilje har gemt der.

